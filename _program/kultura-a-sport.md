---
uid: kultura-a-sport
garant: jan.hrubes
title: Kultura a sport
campaignCategoryUid: magistrat
campaignGroupUid: volby-2018
img: miscellaneous/volebni-rozcestnik.png
perex: Život není jen o práci, ale i o volném čase. Chceme město plné různorodých událostí, aby si každý vybral, co se mu líbí.
description: Život není jen o práci, ale i o volném čase. Chceme město plné různorodých událostí, aby si každý vybral, co se mu líbí.
keywords: kultura, sport
order: 8
---

**Život není jen o práci, ale i o volném čase. Chceme město plné různorodých událostí, aby si každý vybral, co se mu líbí. Vítáme snahy o oživování veřejného prostoru, vše ale musí probíhat transparentně. Budeme pokračovat v cestě vytyčené schválenou strategií pro kulturu a kreativitu.**

## Kulturní instituce

<dl class="c-program-key-point-list">
    <dt>Podpora profesionálů.</dt>
    <dd>Profesionální tělesa, jako Komorní filharmonie nebo Východočeské divadlo, jsou na špičkové úrovni. Budeme pokračovat ve vytváření tvůrčí atmosféry v těchto tělesech.</dd>
    <dt>Spolupráce s Konzervatoří.</dt>
    <dd>V našem městě je škola, která vychovává profesionální hudebníky. Budeme se školou úžeji spolupracovat a v rámci různých městských akcí dávat prostor pro mladé a nadějné talenty.</dd>
    <dt>Kulturní domy zvlášť.</dt>
    <dd>Revidujeme rozhodnutí města svěřit správu KD do rukou domů dětí a mládeže. Budeme prosazovat vznik organizace, která se bude zabývat pouze kulturními domy. Ta bude mít na starost vyváženost nabízeného programu.</dd>
</dl>

## Umění lidem

<dl class="c-program-key-point-list">
    <dt>Každá ulice je pódium.</dt>
    <dd>Vytvoříme umělcům podmínky na to, aby mohli své umění představovat v ulicích města po celý rok. </dd>
    <dt>Kvalita především.</dt>
    <dd>Umělecká díla ve veřejném prostoru by měla vzejít z transparentní soutěže, ve které je bude hodnotit nezávislá odborná komise. Výsledek této soutěže by měl být respektován.</dd>
</dl>

## Podpora práce s dětmi a mládeží

<dl class="c-program-key-point-list">
    <dt>Jednoduchý dotační systém.</dt>
    <dd>Organizace pracující s dětmi a mládeží jsou dnes zbytečně zatěžovány administrativou. Nebudeme je nutit vypisovat dokola stále ty samé papíry. Zavedeme online systém pro podávání a zpracování žádostí. Jednu vyplněnou žádost bude možné využít opakovaně.</dd>
    <dt>Dotační prostředky musí být rozdělovány spravedlivě.</dt>
    <dd>Zajistíme, aby pravidla pro přidělování dotací byla předvídatelná a známá s dostatečným předstihem a aby hodnocení žádostí prováděla skutečně nezávislá komise. V každém okamžiku musí být jasné, v jakém stavu se žádost o dotaci nachází.</dd>
</dl>


## Transparentnost a participace

<dl class="c-program-key-point-list">
    <dt>Veřejná kontrola.</dt>
    <dd>Veškeré prostředky, poskytované v rámci podpory kulturním a sportovním organizacím, musí podléhat veřejné kontrole. Z účtů města, podřízených organizací a firem neodejde jediná koruna, která by nebyla jednoduše dohledatelná. </dd>
    <dt>Participace.</dt>
    <dd>Při plánování rozvoje sportovišť zapojíme v maximální možné míře veřejnost. Areály a zařízení pro sportovní vyžití budou navrhovány s ohledem na skutečnou potřebu v daném místě. </dd>
    <dt>Dukla sportovní.</dt>
    <dd>Plně podporujeme projekt revitalizace dukelského sportoviště coby ukázkové zapojení odborné veřejnosti do hledání potřeb sportovních klubů. Trváme ale na tom, že tím kdo ponese většinu nákladů na realizaci nebude město.</dd>
</dl>
