---
date: 2019-05-14
category: blog
tags: piráti
layout: post
title: Mostní prohlídka
author: Martin Duška
authorId: martin.duska
image: articles/2019/2019-05-14-mostni-prohlidka.jpg
---

Na základě výsledků mostní prohlídky jsme byli nuceni uzavřít pochozí lávku vedoucí od Polikliniky Opatovská přes stejnojmennou ulici. Navazující můstek opravovaný v minulém roce a vedoucí do kliniky zůstává v provozu.  Řešíme, zda je pomocí podpěr možné lávku vedoucí přes ulici Opatovskou vyztužit a znovu otevřít. Finálním cílem je však lávku strhnout. Naše oddělení dopravy v součinnosti se stavebním úřadem již pracují na získání povolení k demolici. Byli jsme nuceni uzavřít i parkoviště u kliniky. Zde je provoz aut omezen pouze na nutné zásobování. Často se nás ptáte jak přejít ulici v tomto úseku. Bohužel není technicky možné vybudovat provizorní přechod. Nejbližší možnost přechodu je u autobusových zastávek Metodějova nebo Ke Kateřinkám.

V budoucnu počítáme s výstavbou nové lávky na stávajícím místě. Se zástupci nového obchodního centra již jednáme o možném spolufinancování této stavby. Podle finančních a technických možností zvážíme vypsání architektonické soutěže.

Bohužel na místě lávky není technicky možné vybudovat provizorní přechod. Do restaurace Opatovské terasy se dostanete pomocí druhé lávky (šnek) z parku mezi ulicemi Modletická a Tererova.  Prioritou je pro nás bezpečí obyvatel Jižního Města. 
