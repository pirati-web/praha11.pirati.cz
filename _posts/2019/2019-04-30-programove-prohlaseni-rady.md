---
date: 2019-04-30
category: blog
tags: piráti
layout: post
title: Programové prohlášení Rady MČ Praha 11
author: Milan Minařík
authorId: milan.minarik
image: articles/2019/2019-04-30-programove-prohlaseni-rady.jpg
---

Rada městské části Praha 11 dnes vydala programové prohlášení, tedy seznam úkolů a svých priorit, které chce splnit a na které se chce především zaměřit.

S celým dokumentem se můžete seznámit [ZDE](/assets/pdf/2019-04-30-programove-prohlaseni-rady.pdf).

Česká pirátská strana má v Radě MČ tři představitele. Jsou jimi starosta Jiří Dohnal, radní pro školství Mgr. Zuzana Ujhelyiová a radní pro dopravu a otevřenou radnici Mgr. Martin Duška.

Jaké mají tedy priority Piráti ve vedení městské části Praha 11? Starosta Jiří dohnal chce především stabilizovat Jižní Město a nastartovat umírněný rozvoj naší městské části. Praha 11 v posledních mnoha letech stagnovala a prakticky vůbec se nerozvíjela. Důvodem bylo slabé vedení, nestabilní koalice a mnohdy i nekompetentní lidé ve vedoucích politických funkcích naší radnice. Jižní Město se tak potýká s řadou problémů zděděných po předchozích politických reprezentacích, které je nyní třeba v první řadě řešit. Stagnují služby, infrastruktura se rozpadá a bytová výstavba se prakticky zastavila. To vše bude řešit Jiří Dohnal z pozice starosty.

“Trvalá péče o rozvoj vzdělávacích institucí zřízených naší městskou částí je mou hlavní a dlouhodobou prioritou. Výsledkem pak bude prohloubené partnerství na všech úrovních”, tak vidí své hlavní cíle radní pro školství Mgr. Zuzana Ujhelyiová.

Za dopravu a otevřenou radnici dodává radní Martin Duška: “Mojí prioritou je bezpečná doprava. Nejprve chci investovat do rekonstrukcí. Druhým krokem je inteligentní monitorování dopravy. Třetím krokem je doprava v klidu díky posílení parkovacích kapacit. V rámci gesce otevřené radnice chceme připravit a spustit projekt Otevřených dat, tak aby úřad co nejtransparentněji zveřejňoval informace.”

"Transparentnost je doménou Pirátů, proto bychom chtěli kromě jiného zavést rozklikávací rozpočet na úroveň faktur. Dále vytvoříme mapu s přehledem chystaných investičních  projektů na území městské části.", uvedl starosta Prahy 11 Jiří Dohnal.

Ke stažení: [2019-04-30-programove-prohlaseni-rady.pdf](/assets/pdf/2019-04-30-programove-prohlaseni-rady.pdf)
