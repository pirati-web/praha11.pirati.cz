---
date: 2019-01-08
category: blog
tags: piráti
layout: post
author: Jiří Dohnal
authorId: jiri.dohnal
title: Tisková zpráva Pirátů Praha 11 k dosavadnímu vývoji vyjednávání koalice na Praze 11
image: articles/2018/2018-11-01-komunalni-volby.jpg
---

*Piráti byli dne 20. 12. 2018 vyzváni stranami takzvaného "Memoranda", tedy ANO, TOP09 & STAN a ODS, abychom prioritizovali své požadavky, které jsme předložili v rámci povolebního vyjednávání s těmito stranami. Piráti podmínili další vyjednávání o koalici splněním 4 požadavků (pozice starosty, čtyři místa v radě a gesce školství pro Piráty a to, že dosavadní starosta MČ Praha 11 Ing. Petr Jirava (ANO) nebude členem nově zvolené rady).*

*V uplynulých týdnech proběhlo několik jednání pracovní skupiny pro oblast školství, kde jsme představili naše názory na další vývoj školství na Jižním Městě. Zúčastnily se všechny zainteresované strany.*

*Ve výsledku těchto jednání byly podle našeho názoru překonány veškeré nejasnosti v rámci
rozvoje školství na Praze 11 a tudíž považujeme tuto prioritu z našeho pohledu za vyřešenou.*

Dalším našim požadavkům jsme na žádost stran "Memoranda" přiřadili následující pořadí:

1. Pozice starosty pro Piráty
2. Čtyři radní pro Piráty
3. Nepřítomnost Ing. Petra Jiravy (ANO) v RMČ

*Na základě našeho návrhu koalice pro Prahu 11, kde uvádíme formát rady - čtyři radní a post starosty pro Piráty a pět radních pro strany "Memoranda", jsme dnes požádali ANO, TOP09 & STAN a ODS, aby nám předložili své nominanty pěti potencionálních radních včetně jejich gescí a to do termínu 14. 1. 2019 12:00 hodin.*

Česká pirátská strana získala v komunálních volbách 18,55 % a 9 zastupitelských mandátů z celkových 45. Ze sedmi politických stran a hnutí, které mají své zástupce v novém zastupitelstvu Městské části Praha 11, se stala druhým nejsilnějším subjektem. 

Piráti na Praze 11 vyjednávají v souladu s předem schválenou a transparentně zveřejněnou povolební strategií, která jasně definuje možnosti vzniku a podpory koalice a rady městské části. Piráti prosazují variantu silné a efektivní koalice, která bude řešením povolební situace na Jižním Městě pro volební období 2018 až 2022.

# Výsledky voleb:

- Hnutí pro Prahu 11, 24,74 %, 13 zastupitelů
- Česká pirátská strana, 18,55 %, 9 zastupitelů
- ANO 2011, 14,91 %, 7 zastupitelů
- TOP 09 a Starostové a nezávislí, 11,78 %, 6 zastupitelů
- Občanská demokratická strana, 10,63 %, 5 zastupitelů
- Jižní Město - náš domov, 6,03 %, 3 zastupitelé
- Svoboda a přímá demokracie - Tomio Okamura (SPD), 5,05 %, 2 zastupitelé

Volební účast byla 44,35 %.


V Praze dne 8. 1. 2019

Jiří Dohnal, předseda MS Piráti Praha 11

Tel. +420 608 770 778

E-mail: jiri.dohnal@pirati.cz

# Příloha:

- [Tisková zpráva ze dne 1.11.2018 - Prohlášení Pirátů Praha 11 k povolebnímu vyjednávání koalice na Jižním Městě](https://praha11.pirati.cz/tiskove-zpravy/komunalni-volby-11/)
- [Tisková zpráva ze dne 13.11.2018 - Setkání s Hnutím pro Prahu 11](https://praha11.pirati.cz/tiskove-zpravy/komunalni-volby-12/)
- [Tisková zpráva ze dne 6.12.2018 - Piráti na Praze 11 ukončili vyjednávání o koalici s Hnutím pro Prahu 11](https://praha11.pirati.cz/tiskove-zpravy/ukonceno-vyjednavani/)
- [Komentář Pirátů Praha 11 k vývoji vyjednávání koalice na Jižním Městě ze dne 17.12.2018 ](https://praha11.pirati.cz/tiskove-zpravy/komentare-k-vyjednavani-koalice-praha-11/)
- [Naše Povolební strategie](https://praha11.pirati.cz/komunalni-volby-2018/povolebni-strategie/)