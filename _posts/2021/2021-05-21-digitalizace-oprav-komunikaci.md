---
date: 2021-05-21
category: blog
title: "Digitalizace a opravy silnic a chodníků"
layout: post
author: Martin Duška
authorId: martin.duska
image: articles/2021/2021-05-21-digitalizace-oprav-komunikaci.jpg
tags: 
  - doprava
  - digitalizace
  - opravy komunikací
---

Co je to vlastně ta digitalizace? Psát něco do počítače a posílat to emaily? Elektronická korespondence již v dnešní době nedostačuje a digitalizací se spíše rozumí napojení systému a automatizace procesů. Jak něco takového může pomoci v oblasti oprav komunikací?

Nově zřízený odbor dopravy při MČ Praha 11 se zapojil do pilotního programu propojení IT systémů městských částí s Technickou správou komunikací hl. m. Prahy. Nyní začíná práce v terénu, kdy zaměstnanci úřadu budou provádět pasport celého Jižního Města přímo v našich ulicích. Požadavky na opravu i další informace tak zaznamenají rovnou na místě do systému TSK prostřednictvím tabletu. Odpadá tím přeposílání emailů a eliminuje se lidská chyba při přepisování požadavku do systému. Celý projekt pak významně přispěje ke zrychlení procesu oprav ake spokojenosti chodců a řidičů.

Data mají obíhat a sloužit lidem.
