---
date: 2021-09-21
category: blog
title: "Kdy se MŠ Madolinka dočká funkčního vjezdu?"
layout: post
author: redakce
image: articles/2021/2021-09-21-madolinka.jpg
tags: 
  - školství
  - majetek
  - Praha 11
---

**Jak “efektivně” funguje odbor správy majetku pod vedením místostarosty Ondřeje Prokopa (majetek a investice, ANO) krásně ilustruje nefunkční vjezd do mateřské školy Mandolinka.**

**Její ředitelka již dva roky marně žádá odbor správy majetku v gesci pana místostarosty Ondřeje Prokopa o vyřešení velmi nepříjemné situace vjezdu do areálu, který komplikuje provoz samotné školky.**

Před vjezdem do zahrady stále parkují auta, dopravní situace je nepřehledná, pro údržbu budov je komplikované dostat se na školní zahradu a v případě nehody mohou být děti ohroženy na zdraví. Zároveň celá situace školce komplikuje zásobování a i případný vjezd vozidel integrovaného záchranného systému do areálu.

Ředitelka MŠ Madolinka volá po nezbytné místní úpravě provozu a úpravě obrubníku stále marně.Odbor správy majetku v gesci místostarosty Ondřeje Prokopa (ANO) nekoná. Přitom za dopravu je vše vyřešené a schválené už rok!

Paní ředitelka udělala ze své pozice maximum. Dne 2. 9. 2019 požádala oficiální cestou Odbor správy majetku, oddělení dopravy a silniční správní úřad o stanovení změny z místní úpravy provozu na pozemní komunikaci. Vedení mateřské školy požadovalo umístění značky zákaz parkování nebo jiného značení před vjezdová vrata do MŠ a úpravu silničního obrubníku pro vjezd na zahradu. Současně zajistilo odborné vyjádření firmy PERITAS s.r.o. a  přiložilo jej ke své žádosti.

Zákaz vjezdu je zbytečný

*“Po nástupu do funkce radní pro školství Prahy 11 jsem objížděla všechny školy a seznamovala se s jejich situací. Vedení škol jsem vyzvala, ať na mě směřuje připomínky ke zřizovateli. Lucie Havlíková, ředitelka MŠ Madolinka, mě tehdy informovala o tomto problému. Její žádost jsem považovala za opodstatněnou a zároveň mi bylo jasné, že bude muset projít administrativním kolečkem.”*, komentuje situaci Zuzana Ujhelyiová.  Ve věci dopravního značení doporučil OSM umístit na vjezdová vrata tabulku s textem: „Pozor vjezd“ a zároveň označil umístění svislého či vodorovného dopravního značení za nadbytečné. Ve věci úpravy silničního obrubníku OSM zajistil vyjádření Krajského policejního ředitelství hl. m. Prahy, Technické správy komunikací hl. m. Prahy a JMM a.s. a dne 26. 10. 2020 vydal Odbor správy majetku, oddělení dopravy a silniční správní úřad rozhodnutí a povolil připojení komunikace (úpravu obrubníku).

Běh na dlouhou trať

Uplynul téměř rok od vydání rozhodnutí a nic se neděje. Není to poprvé, kdy se řešení změn u objektů našich škol odkládá. Vedení škol a všichni rodiče si jistě přejí, aby okolí budov, kde se vzdělávají jejich děti, bylo klidné a zároveň, aby byl v  případě potřeby zajištěný rychlý přístup vozidel Integrovaného záchranného systému. Upravený vjezd hodlá MŠ využívat k hospodářské údržbě objektu. Nejdůležitější je ale především zajistit bezpečnost dětí ze dvou mateřských škol, které se nacházejí na stejné komunikaci (vedle MŠ Madolinka sídlí MŠ Modletická) a zamezit parkování aut, která blokují vjezd do školní zahrady.

Přitom se jedná o téměř kosmetickou úpravu - snížení obrubníku (cca 12 cm) u brány vjezdu. Můžeme se jen ptát, jak odbor vedený místostarostou Prokopem, který nezvládne vyřešit taktovou banalitu může efektivně a profesionálně koordinovat tak velkou investici jako je Sandra.
