---
date: 2020-12-22
category: blog
title: "Umění ve veřejném prostoru"
layout: post
author: Martin Duška
authorId: martin.duska
image: articles/2020/2020-12-22-umeni-ve-verejnem-prostoru.JPG
tags: 
  - umění
  - graffiti
  - veřejný prostor
---

Graffiti je proměnlivý prvek neodmyslitelně patřící k městské sídlištní krajině. Vhodně a citlivě vytvořené sprejerské dílo může být dobrým a hodnotným doplňkem v rázu panelákové tváře. Na Jižním Městě je několik různých ploch vyhrazených pro graffiti, či ploch, kde najdete zakázková díla. Některé z těchto ploch se výrazně mění, jako například trafostanice patřící PRE, jiné naopak přibývají, či se rekonstruují.

**Rekonstrukce Opatova - rozhodnou lidé z Jižáku**

V letošním roce se podařilo ve spolupráci s Dopravním podnikem realizovat nové umělecké dílo na zrekonstruované venkovní části stanice metra Opatov.
Inspirací pro tuto realizaci byla malba u stanice Nádraží Holešovice, která je svou povahou tzv. murál. Obecně lze říct, že murál art lze chápat jako velkoformátové malby umístěné na stěny ve veřejném prostoru.  
Návrh, který byl nakonec realizován byl vybrán veřejností. Architektka, realizující rekonstrukci, předvybrala 4 návrhy a na základě webové ankety byl vybrán návrh flora a fauna od Ondřeje Vyhnánka. 

**Kousek Vídně na Roztylech**

V loňském roce byl zrekonstruován podchod pod ulicí Ryšavého. Tuto rekonstrukci provedla Technická správa komunikací hl. m. Prahy. Vzhledem k faktu, že se nově zrekonstruovaný podchod stal okamžitě terčem ilegálního graffiti, dohodli jsme s TSK možnost vytvořit v těchto prostorách legální umělecké dílo. Jednu rampu jsme tedy propůjčili umělcům, kteří přijeli z Vídně na akci do Karlína, kde malovali “Hladovou zeď”. Jednalo se o výtvarníky Jakoba der Brudera a Manuela Skirla. Tito rakouští umělci se graffiti živí, nicméně na Roztylech malovali bez mzdy a se svými barvami.
Podchod bychom rádi zařadili do projektu “Umění pro město” které organizuje Galerie hlavního města Prahy. Cílem je pojmout rozsáhlý podchod jako jeden koncept. Pokud se projekt schválí, měl by být podchod vymalován pod dohledem odborníků z oblasti výtvarného umění a architektury.

**Nejen Roztyly, ale i plány na Chodově**

U podchodů ještě zůstaneme.  Další podchod který je nejblíže nové výmalbě je podchod Türkova. Koncem tohoto roku byla provedena oprava fasády. Jen pár dní po dokončení se zde začaly objevovat nelegální malby. Legální graffiti v tomto směru působí jako dobrá prevence a zároveň podchod oživí. Jak by se Vám líbilo mít v tomto podchodu nějaké výtvarné dílo a co byste si zde představovali?

Napište mi Vaše názory na martin.duska@pirati.cz nebo na duskam@praha1.cz, případě mě můžete navštívit přímo na radnici Prahy 11 v Ocelíkově ulici.

![Mural Opatov - detail](/assets/img/articles/2020/2020-12-22-umeni-ve-verejnem-prostoruI.JPG) 
![Mural Opatov](/assets/img/articles/2020/2020-12-22-umeni-ve-verejnem-prostoruII.JPG) 
![podchod pod ulicí Ryšavého 1](/assets/img/articles/2020/2020-12-22-umeni-ve-verejnem-prostoruIII.JPG) 
![podchod pod ulicí Ryšavého 2](/assets/img/articles/2020/2020-12-22-umeni-ve-verejnem-prostoruIV.JPG) 
![podchod pod ulicí Ryšavého 3](/assets/img/articles/2020/2020-12-22-umeni-ve-verejnem-prostoruV.JPG) 
![podchod Türkova](/assets/img/articles/2020/2020-12-22-umeni-ve-verejnem-prostoruVI.JPG) 
