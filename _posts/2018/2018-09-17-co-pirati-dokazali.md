---
date: 2018-09-17
category: blog
tags: praha 11, volby
layout: post
title: Co Piráti dokázali?
author: Martin Duška
authorId: duska.martin
image: articles/2018/2018-09-17-co-pirati-dokazali.jpg
---

Pirátská strana letos oslavila 9 let. Od počátku byla vnímaná jako satirické uskupení, poté jako bezvýznamná strana, co občas zveřejní korupční kauzu. Kdo rozumný by mohl volit stranu, jejíž členové si říkají Piráti? Piráti začínali s tématem internetu a nových technologií ve vztahu ke společnosti. Dnes jsou třetí nejsilnější stranou v Poslanecké sněmovně, spolu s dalšími stranami mají zástupce v Senátu. Mají krajské zastupitele, v několika městech i starosty.  V roce 2017 se voliči báli, aby jejich hlas nepropadl, Piráti přece nemohou překonat 5 procent... Tuto obavu překonalo přes půl milionu voličů. V České republice se ke svobodomyslným rebelům přihlásili občané v každém městě, v každé vesnici. Piráti dnes představují autentickou, protikorupční středovou stranu. Jsou budováni od spodu. Nestojí za nimi žádný velký sponzor. Všechny své smlouvy a peněžní transakce zveřejňují na svém webu. Protikorupční metody aplikují v první řadě sami na sobě. Pokud Piráti tvrdí, že lze ušetřit na bezplatných počítačových licencích, je to proto, že sami takové programy využívají. K dnešnímu dni (1.8.) mají v Poslanecké sněmovně 89 procentní účast při hlasování. Piráti otevírají politiku veřejnosti a řádně vykonávají svěřené úřady. Piráti změnili českou politiku jako celek.

V Mariánských Lázních mají Piráti svého starostu. Ve městě se zavádí nové způsoby jak město propojit se svými obyvateli. Jednání zastupitelstva jsou dohledatelná na internetu. Vše přehledně a jednoduše. Radnice funguje pro občany. Pirátská strana dnes v podstatě supluje ostatní strany, které dlouhodobě prokazují neschopnost komunikovat s občany a vést města nebo instituce v kontextu 21. století. Piráty nevolí jen prvovoliči. Volí je všichni napříč věkem, vzděláním, nebo profesí. Pirátští voliči jsou lidé, kteří se nesmíří se současnou stagnací. Rebelové duchem, kteří vidí, jak evropská města přináší nové věci v dopravě, v péči o zeleň nebo upravují radnice potřebám obyvatel.  Varšava se například rozhodla obměňovat vysloužilé vozy MHD za elektrobusy. Jižní Město si může určit vlastní projekt, ve kterém chce být jedinečné vůči zbytku Prahy. Bohužel se současná radnice lidí moc neptá. 

Pokud se rozhodnete v letošních volbách svůj hlas předat Pirátům, bude to pro nás obrovský závazek. Abychom své voliče nezklamali, budeme postupovat podle povolební strategie a vyjednávat v rámci našeho programu.  Ať z pozice řízení radnice, nebo jako opoziční zastupitelé budeme plnit roli konstruktivních zastupitelů. Všechny veřejné informace budeme srozumitelnou formou vysvětlovat veřejnosti, aby obyvatelé měli přehled, o čem zástupci napříč politickým spektrem hlasují. Rozhodovat se budeme na základě ověřitelných informací, ne podle emocí. Náš program představuje komplexní a finančně udržitelný soubor bodů, které mohou Jižní Město posunout dál. Jako Piráti máme podporu expertů z oblasti výstavby, práva nebo technologií, na které se můžeme kdykoliv obrátit. Tito experti jsou unikátní v kontextu českých politických stran. Letos je poprvé skutečná šance, že Jižní Město získá pirátského starostu. Možná to bude první krok na cestě k nejlepší městské části v Praze.

Martin Duška

---

Pirátské listy Praha 11 [ke stažení zde](/assets/pdf/2018-07-10-praha-11.pdf) (velikost 10 Mb).

- - -
