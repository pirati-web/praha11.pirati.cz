---
date: 2018-12-04
category: blog
tags: piráti
layout: post
author: Martin Duška
authorId: martin.duska
title: Vítězný návrh nových zastávek MHD
image: articles/2018/2018-12-04-navrh-novych-zastavek-mhd-1.jpg
---

Náš kandidát na radního pro životní prostředí, veřejný prostor a městský mobiliář Martin Duška se  zúčastnil slavnostního vyhlášení  výběrového řízení, které pořádá IPR  na nové pražské zastávky. Praha se po letech nekoordinovaných nákupů snaží sjednotit městský mobiliář, jako jsou odpadkové koše, zábradlí, nebo zmíněné zastávky MHD.

![Návrh nových zastávek MHD](/assets/img/articles/2018/2018-12-04-navrh-novych-zastavek-mhd-2.jpg)
 
Vítězný návrh je dílem studia Olgoj Chorchoj konkrétní tvůrci jsou prof. MgA. Michal Froněk a prof. M.A. Jan Němeček.  Jejich návrh byl porotou oceněn pro svou jednoduchou estetiku, odolnost vůči vandalům a především funkčnost. 
 
![Návrh nových zastávek MHD](/assets/img/articles/2018/2018-12-04-navrh-novych-zastavek-mhd-3.jpg)

Konstrukce je navržena modulárně, což znamená, že přístřešek bude možné prodlužovat pro potřeby konkrétní stanice.  Hlavním vizuálním znakem vítězného návrhu je černá barva nosné konstrukce. Nové zastávky se budou dělit na prosté přístřešky a na elektrifikované verze, které poskytnou wi-fi připojení a možnost dobíjení telefonů přes USB. Jako Piráti vítáme i instalaci reproduktorů, které budou informovat nevidomé cestující.
 
V tuto chvíli začne příprava výroby prototypu, který bude rok testován v reálných podmínkách pražského života.  Pokud vše půjde podle plánu, Pražané by se nových zastávek mohli dočkat v roce 2021.
