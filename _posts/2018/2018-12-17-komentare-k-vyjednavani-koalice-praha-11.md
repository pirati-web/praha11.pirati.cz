---
date: 2018-12-17
category: blog
tags: piráti
layout: post
title: Komentář Pirátů Praha 11 k vývoji vyjednávání koalice na Jižním Městě
author: Milan Minařík
authorId: milan.minarik
image: articles/2018/2018-12-17-komentare-k-vyjednavani-koalice-praha-11.jpg
---

Piráti poprvé získali zastupitele v Zastupitelstvu MČ Praha 11 v roce 2014. Filip Miler kandidoval na kandidátce Hnutí pro Prahu 11 (HPP11), Jiří Dohnal kandidoval jako nezávislý vstoupil do Pirátské strany v květnu 2017. V roce 2016 Piráti podpořili kandidaturu Ing. Ladislava Kose st. ve volbách do Senátu PČR. Ve druhé polovině roku 2017 se na Jižním Městě propojilo více lidí hlásících se k pirátským myšlenkám a díky tomu dne 1.2. 2018 vzniklo Místní sdružení Pirátů na Praze 11. Členská základna byla toho názoru, že se Jižní Město po létech stagnace potřebuje rozvíjet, a proto jsme se rozhodli sestavit vlastní nezávislou kandidátku pro komunální volby 2018. Odpovědnost za prosazování pirátských myšlenek na Praze 11 nesou pouze Piráti. Našim voličům jsme v rámci předvolební kampaně představili komplexní program, jak chceme opětovného rozvoje Jižního Města dosáhnout.

Ve volbách jsme získali 9 zastupitelů. K sestavení koalice ve 45 členném zastupitelstvu je třeba alespoň 23 hlasů. Ale ani tento počet zastupitelů negarantuje stabilní a funkční správu Jižního Města. Pokud bychom po volbách uvedených 23 zastupitelů společně s HPP11 získali, i přesto bychom hledali třetího partnera do koalice. Při povolebním vyjednávání jsme takto po volbách oslovili Hnutí pro Prahu 11 jakožto vítěze voleb. HPP11 nám během povolebních vyjednávání opakovaně nabízelo vytvoření jednotného bloku s 22 zastupiteli, který měl být protiváhou vůči takzvanému “Memorandu”, do kterého se spojily strany ANO, TOP09 + STAN a ODS s 18 zastupiteli z celkových 45.

Piráti tento blok opakovaně odmítali a nadále odmítají, protože zastáváme názor, že naši voliči volí především Pirátskou stranu a ne „politické bloky“. Souběžně jsme hledali třetího partnera do případné koalice s HPP11 a zároveň jsme otevřeli vyjednávání se stranami Memoranda, přičemž jsme celou dobu trvali na plnění podmínek naší povolební strategie. ODS konstatovala splnit naší podmínku, že v Radě nebude žádný jejich trestně stíhaný zastupitel. 

Piráti také navrhovali možnost koalice s HPP11 a třetím subjektem, ve které by všechny zúčastněné strany měly stejný počet radních. HPP11 prosazovalo variantu 5(HPP11) + 3(Piráti) + 1. V průběhu vyjednávacího maratonu Hnutí své požadavky snížilo na variantu 4+3+2. Ale ani po dvou měsících jednání jsme nenašli třetího partnera, který by byl ochotný jít do takové koalice. Dodnes nemáme žádnou ověřenou informaci, že by některý politický subjekt současného zastupitelstva MČ Praha 11 měl o toto partnerství zájem.

Ve chvíli, kdy jsme veřejně informovali o ukončení vyjednávání koalice s HPP11, někteří představitelé Hnutí spustili osobní útoky na Piráty se snahou nás osočovat podsouváním nepravd a spekulací veřejnosti (např. že jsme s nimi od samého počátku koalici vyjednat nechtěli apod.). Zároveň osočovali i osobními útoky ostatní představitele politických stran v naší městské části. Tímto způsobem se třetí partner opravdu najít nedá. 

Během celých dvou měsíců vyjednávání koalice s HPP11 jsme nepředpokládali, že výsledkem bude současná povolební situace. S lítostí však musíme konstatovat, že výsledkem dlouhého a složitého vyjednávání je rétorika “všichni proti všem”. Abychom učinili přítrž ničím nepodloženým spekulacím, zveřejňujeme naše vnitřní zápisy ze všech povolebních jednání o koalici, která proběhla až 30.11.2018. Najdete je zde: 
[https://evidence.pirati.cz/author/229/](https://evidence.pirati.cz/author/229/)

Piráti jsou politickým subjektem, který postupuje transparentně, plní obsah povolební strategie a chce plnit obsah svého volebního programu.